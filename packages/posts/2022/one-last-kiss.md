---
title: 井底之蛙的一片天空
date: 2022-01-14
---

![eva](/image/eva.jpg)

2014 年，我和炜钧喺 B 站度追《进击的巨人》，动画刚放到艾伦俾巨人咬断脚吞咗落肚。
炜钧同我讲：艾伦肯定唔会死，以后应该会装上机械腿继续追逐自由...

以前有 D 唔敢睇《进击的巨人》，因为画面几血腥，但系入边嘅情节设定真系好吸引我，
比如话：“立体机动装置”、“自由兵团”、“奇行种“等等，所以我每个星期返屋企都忍唔住要睇一集《进击的巨人》。

当时追番嘅平台有好多，但系你问我边个用得最舒服，甘一定系 bilibili，对于啱啱入宅嘅我，b 站简直就系二次元天堂。
有趣嘅弹幕、丰富嘅资源,仲有无广告、一点即睇正到爆嘅体验，陪我消磨咗好多无聊时间。

不过，依家 B 站唔系以前嘅 B 站了，以前音乐区排行榜经常见得到嘅 VOCALOID 词曲，依家已经冇了，
同 VOCALOID 一样淡出 B 站嘅仲有鬼畜，甘多年过去，B 站已经变成官方认为最多年轻人浏览嘅社区，鬼畜昵种“唔健康”嘅野，就限流啦。
令我最接受唔度嘅系，B 站居然连睇番嘅体验都保证唔度，唔单指番剧更新进度落后，仲有画面和谐，
有时我都怀疑，中国人就甘容易俾动漫入边嘅某些情节影响带坏？事业线都要 P 块布上去遮住？

依家可以喺 B 站仲系可以睇到好多，例如话：谷爱凌冬奥夺冠、一眼丁真介绍家乡、塞雷话金抓汉奸、美国疫情水深火热，
还有共青团中央嘅主旋律宣传，上面讲嘅内容，其实我并唔反感，但系我觉得昵 D 内容唔应该喺 B 站；我记忆中嘅 B 站，
就系一个简简单单睇番嘅小众网站，简单但有趣。

《进击的巨人》喺旧年迎来咗结局，艾伦最终化身进击的巨人踏平世界，踩死全世界百分之八十嘅人，
我觉得昵个结局有 D 潦草，配唔上佢惊艳嘅开篇，唔知炜钧睇咗结局未。
